---
title: এইচটিএমএল এলিমেন্ট (HTML Element)
description: HTML Element Tutoral in Bangla
image: html.png
---

এর আগে [এইচটিএমএল ট্যাগ](https://www.d.com/html-tutorials/html-tags) নিয়ে আলোচনা করলাম। একটা start tag (যেমন `<div>`) এবং end tag (যেমন `</div>`) এর মাঝে যা থাকে তা সহ পুরোটি একটা এলিমেন্ট। একটা এলিমেন্টের ভিতর ট্যাগের মতই এক বা একাধিক এলিমেন্ট থাকতে পারে বা থাকে (এটাকে nested এলিমেন্ট বলে)। নিচের উদাহরনটি দেখুন

```html copy filename="index.html"
<!DOCTYPE html>
<html>
  <head> </head>
  <body>
    <h1>CodesTrickZ demo heading</h1>
    <p>demo content goes here.</p>
  </body>
</html>
```

এখানে `<html> </html>` এর ভিতর যত কিছু আছে সব নিয়ে এটা একটা html এলিমেন্ট এরুপ body একটা এলিমেন্ট। একইভাবে বাকিগুলিও এক একটি এলিমেন্ট।

এলিমেন্টের ভিতর এলিমেন্ট থাকতে পারে আবার যেমন `<h1></h1>` এর ভিতর কোন এলিমেন্ট নেই, যে লেখাটি আছে সেটি হচ্ছে এর কনটেন্ট। তাই `<h1></h1>` এর ভিতরের লেখাটিসহ এটা h1 এলিমেন্ট।

এই উদাহরনটি [DOC type](https://www.r.com/html-tutorials/doc-type) এও দেয়া আছে, আমাদের অনলাইন এডিটরে কোডটি পেস্ট করে দেখতে পারেন বা নোটপ্যাডে লিখে .html এক্সটেনশন (যেমন index.html বা test.html) দিয়ে সেভ করে ব্রাউজারে খুলুন, এটিই হচ্ছে আউটপুট, একটা বেসিক এইচটিএমএল ডকুমেন্ট বা একটা ওয়েব পেজ।

এই উহরনটিতে মোট ৫টি এলিমেন্ট আছে html এলিমেন্ট, head এলিমেন্ট, body, h1 এবং p এলিমেন্ট।

- ট্যাগের মত এখানে html এলিমেন্টের চাইল্ড এলিমেন্ট হচ্ছে বাকি সবগুলি এলিমেন্ট। আবার body হচ্ছে প্যারেন্ট এবং এর চাইল্ড হচ্ছে h1 ও p এলিমেন্ট। যে এলিমেন্টের ভিতর অন্য এলিমেন্ট থাকে সেটা হচ্ছে প্যারেন্ট এবং ভিতরের গুলি চাইল্ড এলিমেন্ট।

- ট্যাগগুলির শব্দগুলি ছোটহাতের অক্ষরে লিখতে হবে, যেমন `<body>` এভাবে না দিয়ে `<BODY>` এভাবে দিলে এটা একটা গ্রামাটিকাল ভুল। সাথে সাথে end tag টিও দিতে হবে নাহলে একই ভুল হবে।

\*\* যত এলিমেন্ট লেখি না কেন সব body এলিমেন্টের ভিতরই লিখতে হবে, বাকি এলিমেন্ট যেমন head ইত্যাদির ভিতর শুধু নির্দিষ্ট কিছু এলিমেন্ট লেখা যায়। ব্রাউজারে শুধু ঐটুকুরই আউটপুট আসে যেটা body এলিমেন্টের ভিতর থাকে।

## **[Notepad++](https://notepad-plus-plus.org/download/) এ বাংলা লিখবেন কিভাবে??**

খুব সহজ। কোড লেখার আগে নোটপ্যাডের "Encoding" মেনু থেকে ইউনিকোড সেটিং সিলেক্ট করে দিতে হবে। তাহলে এবার বাংলা লিখলে ব্রাউজারে ঠিক ঠিক আউটপুট দেখতে পাবেন।

![](https://www.CodesTrickz.com/images/unicode_settings.jpg)

**ব্লক লেভেল এবং ইনলাইন এলিমেন্ট**

**=========================**

দুই ধরনের এলিমেন্ট আছে

- **ব্লকলেভেল এলিমেন্ট :** যে এলিমেন্টগুলি বাই ডিফল্ট তার ডানে বামে পুরো জায়গা দখল করে থাকে সেগুলিকে ব্লক লেভেল এলিমেন্ট বলে। অন্যভাবে বলা যায় যে, যে এলিমেন্টগুলি শুরু হয় নতুন লাইনে (যখন ব্রাউজারে প্রদর্শন করবে) সেগুলি ব্লক লেভেল এলিমেন্ট।

  `div`, `p`, `h1`, `ul`, `li` ইত্যাদি ব্লকলেভেল এলিমেন্ট।

- **ইনলাইন এলিমেন্ট :** যে এলিমেন্টগুলির কারনে নতুন লাইন শুরু হয়না সেগুলি ইনলাইন এলিমেন্ট।

  `a`, `i`, `b`, `span`, `strong` ইত্যাদি ইনলাইন এলিমেন্ট।

```html copy filename="index.html"
<!DOCTYPE html>
<html>
  <head> </head>
  <body>
    <h1>I am a block level element</h1>

    <p>I am block level element too</p>

    <strong>I am inline element</strong>
    <a href="http://www.CodesTrickz.com">"a" is a inline element </a>
  </body>
</html>
```

[প্রয়োগ দেখুন](https://www.r.com/r/onlineEditor.php?scd=block_inline)
