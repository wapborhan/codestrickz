---
title: DOC টাইপ (DOC Type)
description: DOC type Tutorial in Bangla
image: html.png
---

নিচে একটা সাধারন এইচটিএমএল ডকুমেন্ট দেয়া হল এবং এর প্রতিটি অংশের বিস্তারিত বর্ননা করা হচ্ছে

```html copy filename="index.html"
<!DOCTYPE html>

<html>
  <head>
    <!--- JS/CSS file is to be added here -->
  </head>

  <body>
    <h1>CodesTrickZ demo heading</h1>

    <p>demo content goes here.</p>
  </body>
</html>
```

প্রথম লাইনটি `<!DOCTYPE html>` হচ্ছে ডকুমেন্টটি কি ধরনের তা বোঝানোর (ব্রাউজারকে) জন্য দেয়া হয়। এইচটিএমএল এর কোন ভার্সন ব্যবহার করবেন সেটার উপর ভিত্তি করেই এই ডিক্লেয়ারেশন টি দেয়া হয়। যেমন উপরের ডকুমেন্ট টি এইচটিএমএল ৫ এর একটি ডকুমেন্ট । এরুপ যদি এটা XHTML এর ১.০ ভার্সন হতো তাহলে ডিক্লেয়ারেশনটি দিতে হতো এভাবে

```html copy filename="index.html"
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
```

এটা হচ্ছে ট্রানজিশনাল অর্থ্যাৎ এইচটিএমএল এর সকল কিছু এই্ ডকুমেন্টে লেখা যাবে সাথে সাথে deprecated এলিমেন্টগুলিও ব্যবহার করা যাবে যেমন font। ফ্রেমসেট ব্যবহার করা যাবেনা।

যাইহোক এভাবে "xhtml1-transitional.dtd" এর জায়গায় "xhtml1-strict.dtd" দিলে deprecated এলিমেন্টগুলি ব্যবহার করা যাবেনা।

\*\* এখন HTML5 আসার পর এগুলি আর সাধারনত ব্যবহার করেনা। HTML 5 এর ডিক্লেয়ারেশন দেয়া হয়।

```html copy filename="index.html"
<!DOCTYPE html>
```

যাইহোক এটা খুব গুরত্বপূর্ন কিছু নয়। কপি করে (X)HTML ডকুমেন্ট লেখার শুরুতে পেস্ট করে দিলেই চলবে। তবে দিতে হবে কেননা না দিলে কিছু কিছূ ব্রাউজারে ঠিকমত আউটপুট আসেনা যেমন ইন্টারন্টে এক্সপ্লোরার (IE)।

বর্তমানে XHTML এই বেশি ব্যবহৃত হচ্ছে তাই এই সাইটেও HTML এর মুরব্বি XHTML এরই টিউটোলিয়াল দেয়া হচ্ছে, যদিও উচ্চারন করছি HTML আসলে সব এইচটিএমএল এর টিউটোলিয়ালগুলিতে আমরা XHTML এরই নিয়ম অনুসরন করেছি। আর একটা দরকারী কথা, HTML এর সর্বশেষ ভার্সন HTML 5 আসার পর এখনতো এটাই বেশি ব্যবহার করা হচ্ছে বিশ্বের ওয়েবজুড়ে।

আমরা এইচটিএমএল ৫ এরও মুল বিষয়াদি পাশাপাশি আলোচনা করে যাব।
